<h3 class="margin-top">Περιγραφή 1ου Thessaloniki Street Food Festival</h3>

<p class="md-body-1 kt-justify">Η ιδέα της δημιουργίας του 1ου Thessaloniki Street Food Festival γεννήθηκε μέσα από τα
    ταξίδια μας, την αγάπη μας για το φαγητό και φυσικά την ιστορία της Θεσσαλονίκης. Έχοντας ζήσει ο

    καθένας μας σε διάφορες πόλεις ανά τον κόσμο (Γερμανία, Μεγ. Βρετανία, Ισπανία, Πολωνία,

    Ολλανδία, κλπ) είχαμε την ευκαιρία να επισκεφτούμε, να γευτούμε &amp; να δουλέψουμε σε αντίστοιχα

    Street Food Festivals. Μέσα στο μυαλό μας η γαστρονομική αναζήτηση είναι άρρηκτα συνδεδεμένη

    με κάθε μας ταξίδι. Παράξενες γεύσεις, παλιές &amp; νέες συνταγές, άγνωστοι συνδυασμοί και υλικά.

    Η ιστορία της Θεσσαλονίκης μας ελκύει και μας δείχνει τη σωστή κατεύθυνση. Μια πόλη

    “σταυροδόμι των λαών”, η οποία τα παλιότερα χρόνια υπήρξε κοιτίδα πολυπολιτισμικότητας και που

    σήμερα την έχει διατηρήσει στις “γεύσεις” της. Μπαχάρια, αρώματα, πρώτες ύλες και συνταγές απ’

    όλο τον κόσμο. Από τις Ινδίες μέχρι την Αμερική, από τα Ευρωπαϊκα γλυκά μέχρι τα σούσι της Ασίας.

    Στόχος μας είναι να δημιουργήσουμε μια διήμερη γιορτή, ανοιχτή σε όλους! Μέσα από τις

    γεύσεις θέλουμε να αναζητήσουμε και να παρουσιάσουμε την κοινή ταυτότητα, να γνωρίσουμε το

    διαφορετικό και το ξένο, οι ουρανίσκοι μας να εξερευνήσουν νέες γεύσεις. Για 2 μέρες θα δημιουργηθεί

    ένα «γευστικό» χωριό με διαφορετικές κουζίνες και μουσική από DJs της πόλης.

    Μεγαλύτερος στόχος μας είναι να αναδειχθεί η Θεσσαλονίκη σε γαστρονομική πρωτεύουσα των

    Βαλκανίων μέσω της τέχνης του φαγητού δρόμου.</p>

